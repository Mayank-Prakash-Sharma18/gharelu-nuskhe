---
title: "बुखार क्यूँ होता है, और बुखार के प्रकार (Fever kyun hota hai, aur yeh kitne prakar ka hota hai?)"
date: 2021-11-05T15:40:24+06:00
# post thumb
images:
  - "images/post/fever.jpg"
#author
author: "Chandra Prakash Sharma"
# description
description: ""
# Taxonomies
categories: ["diseases"]
tags: ["बुखार"]
type: "regular" # available type (epic, trending, popular, or regular)
draft: false
---

हम लोगों में शायद ही कोई ऐसा हो जिसे कभी बुखार न हुआ हो| सर्दी, जुखाम और ज्वर अक्सर सबको होते ही रहते हैं| परन्तु बुखार कई प्रकार के होते हैं, और इसको पहचानना बहुत जरूरी होता है की हमको बुखार किस कारणवश हुआ है| इसके मूल्यांकन में गलती ज़िन्दगी और मौत का अंतर पैदा कर सकती है| 

इस लेख में हम यही जानने की कोशिश करेंगे की विभिन्न प्रकार के बुखार क्या हैं, और वो कैसे होते हैं| 

<div class="danger-mak">
  <img src="../../../images/warning.png">
  <b>सावधानी</b><br>

बुखार होने पर आपको किसी डॉक्टर को अवश्य दिखाना चाहिए| अक्सर डॉक्टर या वैद्य खुद ही बता देते हैं की आपको किस प्रकार का बुखार है, या फिर वो आपको किसी परीक्षण और जाँच करवाने के लिए कह सकते हैं| यह जानना बहुत जरूरी है की आपको बुखार क्यों हुआ है, अन्यथा उसका इलाज करना अत्यंत कठिन साबित हो सकता है|  इस लेख का उद्देश्य सिर्फ आपको इस सम्बन्ध में सामान्य जानकारी देना है| 
</div>

<div class="toc-mak">
<img src="../../../images/pencil.png">
<b>Table of Contents (in Hindi)</b>
<ul>
<li>बुखार क्या होता है ?</li>
<li>बुखार के संभावित कारण</li>
<li>बुखार कितने प्रकार के होते हैं ?</li>
</ul>
</div>

## बुखार क्या होता है ?

मनुष्य के शरीर का सामान्य तापमान 36°C से 37.5°C (या 98.6°F) होता है|  अगर तापमान इससे अधिक हो जाये तो इसको ही ज्वर या बुखार कहते हैं| या दूसरे शब्दों में कहें तो हमारे शरीर में जितनी ऊर्जा बनती है, उतनी ही निकल भी जाती है| परन्तु बुखार में यह संतुलन बिगड़ जाता है| या तो शरीर का तापमान बहुत गिर जाता है, या बहुत बढ़ जाता है| 

<div class="toc-mak">
  <img src="../../../images/pencil.png">
  <b>नोट</b><br>

अगर शरीर का तापमान सामान्य से कम हो जाता है, तो उसको भी बुखार या फीवर ही कहा जाता है| 
</div>

यह देखा गया है की प्रति 1°C तापमान बढ़ने पर (शरीर का) दिल की धड़कन, या नाड़ी की चाल 10 बढ़ जाती  है, और साँस लेने की गति में लगभग 4 का इजाफ़ा हो जाता है| 

ज्वर खुद कोई बीमारी नहीं होती, बल्कि यह किसी बीमारी का सूचक होता है| ज्वर हमारे शरीर की प्रतिरक्षा प्रणाली के कारण होता है, जो किसी संक्रमण, कीटाणु, या जीवाणु को मारने के लिए शरीर का तापमान बढ़ा देती है| 


## बुखार के संभावित कारण 

बुखार कई कारणों से हो सकता है| उनमें से कुछ निम्नलिखित हैं:

* विषाणु (वायरस) की वजह से - वायरल बुखार 7 से 14 दिनों में खुद ही ठीक हो जाता है| इसमें गला ख़राब, सर्दी, खांसी, आदि लक्षण भी देखे जाते हैं| वायरस का कोई इलाज नहीं| इसमें हम सिर्फ देखभाल कर सकते हैं| वायरल बुखार में आपको पानी, जूस, इत्यादि अच्छी-खासी मात्रा में पीना चाहिए, और आराम भी करना चाहिए| अगर 3-4 दिन में कोई असमान्य लक्षण दिखें, या तापमान 101°C से ऊपर जाये, तो किसी वैद्य या डॉक्टर को अवश्य दिखाएं| वायरल बुखार अक्सर लोगों को होता रहता है - कोरोना का बुखार भी वायरल बुखार ही है|  डेंगू (Dengue) भी वायरल बुखार है| 
* बैक्टीरिया की वजह से - जैसे की टाइफाइड बुखार (Typhoid) 
* फफूंद (फंगस) की वजह से - जैसे की रिफ्ट वैली ज्वर (RVF)
* परजीवी (parasite) की वजह से - जैसे मलेरिया बुखार (malaria) 
* किसी संक्रमण की वजह से  - जैसे की यूरीनरी ट्रैक्ट इंफेक्शन (UTI), और ब्रोंकाइटिस (Bronchitis) इंफेक्शन की वजह से
* ऑटो-इम्यून बिमारियों की वजह से (जैसे सिस्टेमिक ल्यूपस एरिथेमेटोसस, Lupus), या अगर आपकी रोग-प्रतिरोधक छमता कमजोर है (संभवतः मिनरल्स, और विटामिन्स की कमी के कारण)
* कैंसर (Cancer), टीबी (tuberculosis)  होने पर भी बुखार अक्सर हो जाता है 


## बुखार कितने प्रकार के होते हैं ?

ज्वर को कई प्रकार से वर्गीकृत किया जाता है, जैसे की उसके चरणों के आधार पर, ज्वर की तीव्रता के आधार पर, इत्यादि| हम मोटे तौर पर बुखार को वर्गीकृत करेंगे, जो हमे समझने में आसान हो| 

### स्थिर या निरंतर बुखार 

स्थिर या निरंतर बुखार में तापमान स्थिर बना रहता है, सुबह से शाम तक, यहाँ तक की कई दिनों तक| तापमान सामान्य से 2°C तक बढ़ जाता है और उसमें फिर अधिक अंतर नहीं आता है| 

### अस्थिर बुखार (Irregular Fever)

अस्थिर बुखार में तापमान सामान्य से बढ़ जाता है, और फिर कुछ समय बाद फिर सामान्य हो जाता है| यह प्रक्रिया 3-4 दिन चलती है, और शाम के समय तापमान थोड़ा अधिक रहता है| उदाहरण के लिए मलेरिया का बुखार| (विपरीत बुखार में सुबह तापमान ज्यादा और शाम को कम होता है|)

### अल्पविरामी बुखार 

बुखार सामान्य से 1°C तक बढ़ता है, और फिर 1-2 दिन ऐसे ही रहता है| 

### शीत कपकपी बुखार (Rigor Fever)

इस बुखार में शरीर का तापमान अचानक से कपकपी के साथ चढ़ता है| अर्थार्थ, पहले बहुत ज़ोर से ठण्ड लगती है, और फिर बदन जलने लगता है| उदाहरण के लिए निमोनिया (Pneumonia)| 
