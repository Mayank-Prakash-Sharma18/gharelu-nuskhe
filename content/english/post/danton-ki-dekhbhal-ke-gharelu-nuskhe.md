---
title: "दांत साफ़ करने के नुस्खे (Daant saaf karne ke nuskhe)"
date: 2021-10-16T15:40:24+06:00
# post thumb
images:
  - "images/post/teeth-care.jpg"
#author
author: "Mragank Shandilya"
# description
description: ""
# Taxonomies
categories: ["home-remedies", "wellness"]
tags: ["दाँत"]
type: "trending" # available type (epic, trending, popular, or regular)
draft: false
---

हम लोग अक्सर दांतों के बारे में तभी सोचते हैं जब हमे दर्द होता है, या फिर जब दांतों में कीड़े पड़ जाते हैं| जब डेंटल डॉक्टर अपने औज़ारों से हमारे दांतों और जबड़े की मरम्मत करना शुरू करता है, तब हम पछताते हैं की हमने अपने दाँतों की कद्र क्यों नहीं की| 

किसी समस्या का समाधान करने से, उस समस्या को उत्त्पन्न न होने देना ज्यादा आसान है, और समझदारी भी इसी में है| इसलिए, इस लेख में हम अपने दाँतों का ख्याल रखना और उनको साफ़ रखने के विभिन्न तरीके सीखेंगे| 

(इस लेख में हम जानेंगे - <strong>How to take care of our Teeth, in Hindi</strong>)

<div class="toc-mak">
<img src="../../../images/pencil.png">
<b>Table of Contents (in Hindi)</b>
<ul>
<li>दांतों को साफ़ कैसे रखें ?</li>
<li>दाँतों को सफ़ेद कैसे करें ?</li>
</ul>
</div>

## दांतों को साफ़ कैसे रखें ? (Danton ko saaf kaise rakhein?)

### नियमित दाँत साफ़ करना 

यह तो हमसे से ज्यादातर करते ही हैं| पर यह बहुत जरूरी है की यह नियमित रूप से किया जाये - हो सके तो सुबह-शाम| अर्थार्थ सुबह उठते ही, और सोने जाने से पहले| 

### कुल्ला करना 

वैसे तो यह बहुत छोटी सी बात लगती है, परन्तु संभवतः यह दाँतों की देखभाल का सबसे सरल और सबसे महत्पूर्ण हिस्सा है| जब भी आप कुछ खाएं, उसके तुरंत बाद कुल्ला अवश्य करें| 

ऐसा करने से दाँतों में भोजन-प्रदार्थ जमते नहीं, और दांतों के कीड़ों को पनपने का मौका ही नहीं मिलता| 

### दातून 

आप दाँत साफ़ करने के लिए दातून भी कर सकते हैं| टूथपेस्ट इस्तेमाल करना कोई जरूरी नहीं| अगर करें भी तो कोई हर्बल टूथपेस्ट इस्तेमाल करें, जैसे की पतंजलि का टूथपेस्ट (एडवांस वाला)| 

भारत में 12 पेड़ हैं जिनकी टहनियों का इस्तेमाल दातून के रूप में हो सकता है, जैसे की बबूल, नीम, अमरुद, आम, इत्यादि| मदार और अर्जुन का दातून नीम से भी अच्छा माना जाता है| 

गर्मी के मौसम में नीम अच्छा माना जाता है, चाहे उसके पत्ते के सेवन की बात हो, या उसके दातून के प्रयोग की| नीम न मिले तो बबूल का प्रयोग करें| सर्दियों में अमरुद का दातून अच्छा माना जाता है, या फिर जामुन का| बरसात में आम या अर्जुन का दातून प्रयोग में लाईये| 

चाहे तो सिर्फ नीम के दातून का प्रयोग करें, पर बीच-बीच में कुछ महीने के लिए उसे छोड़कर कुछ और प्रयोग करें, जैसे की कोई दंतमंजन, या टूथपेस्ट ही| 

यह एक किफायती पर बेहतरीन घरेलु नुस्खा है| न दातून की एक्सपायरी डेट (expiry date) होती है, और न ही इसके कुछ अवांक्षित नुक्सान होते हैं| 

एक दातून को आप 4-5 दिन भी इस्तेमाल कर सकते हैं| बस हर रोज़ इस्तेमाल किया हुआ हिस्सा काट कर फेंक दें, और बाकी दातून को पानी में डालकर रख दें| टूथब्रश को हम सालों इस्तेमाल करते हैं, इतना की उनके अंदर बहुत गन्दगी जमा हो जाती है, कीटाणु वहां पनपने लगते हैं| कम-से-कम दातून में यह समस्या नहीं होती| 

<div class="toc-mak">
  <img src="../../../images/pencil.png">
  <b>नोट</b><br>

अगर आप टूथब्रश इस्तेमाल करते भी हैं, तो उसको समय-समय पर बदलते रहें| पैसा बचाने के चक्कर में एक ही टूथब्रश को महीनों इस्तेमाल न करें| समय के साथ वह उतना अच्छा साफ़ भी नहीं करता, और उसमे गन्दगी भी काफी जमा हो जाती है| 
</div>

### दन्त-मंजन

कुछ लोग दातून की जगह दन्त-मंजन भी इस्तेमाल करते हैं| दन्त-मंजन तो घर पर भी बनाया जा सकता है| आइये देखते हैं कैसे| 

हल्दी में सरसों का तेल मिलाएं, और उसमें थोड़ा नमक भी मिश्रित कर दें| यह दन्त-मंजन का बेहतरीन घरेलु नुस्खा है| वैसे, आप जहाँ भी रहते हों, वहां पाए जाने वाला तेल और लवण आप प्रयोग में ला सकते हैं| 

इसके अलावा आप निचुड़े हुए निम्बू के छिलके को पलट कर, उसपर नमक लगाकर भी दाँत साफ़ कर सकते हैं| इससे दांत बहुत अच्छे साफ़ होते हैं, और मुँह में बदबू भी नहीं रहती| 

<div class="toc-mak">
  <img src="../../../images/pencil.png">
  <b>नोट</b><br>

हल्दी, निम्बू जैसे प्रदार्थ कीटाणुओं का बहुत अच्छे से विनाश करते हैं| मुँह से आने वाली दुर्गन्ध, दाँतों के कीड़े, इत्यादि इन कीटाणुओं की वजह से ही होते हैं| 
</div>

बारीक पिसा त्रिफला चूर्ण, सेंधा नमक में मिलाकर भी दंतमंजन की तरह प्रयोग किया जाता है| 


## दाँतों को सफ़ेद कैसे करें ? (Danton ko safed kaise karein?)

दाँतों को साफ़ रखने के अलावा, कुछ लोग यह चाहते हैं की उसके दांत कम पीले दिखें, और उनमें चमक आये| इसके लिए भी कई उपाय हैं| 

वैसे लोग अक्सर दांतों को सफ़ेद करने के लिए ब्लीचिंग का प्रयोग करते हैं, पर यह ज्यादा नहीं की जा सकती| अन्यथा दाँतों को नुकसान भी पहुंच सकता है| 

<div class="danger-mak">
  <img src="../../../images/warning.png">
  <b>चेतावनी</b><br>

अगर आपके दांतों में कोई और दिक्कत है, जैस की दाँत दर्द, मसूड़ों में खून आना, दांतों में कीड़ा, इत्यादि, तो पहले उसे सुलझा लें| दांतों को सफ़ेद करने का प्रयास तभी करें अगर आपके दांत बाकी सब तरह से स्वस्थ हों| 
</div>

### आम के पत्ते 

आम के पत्ते को धोकर कुछ देर चबाएं, जब तक वो लेप जैसा न हो जाये| फिर उसी से दांत साफ़ करें| इससे दांतों में चमक आती है| 

### बेकिंग सोडा और निम्बू

बेकिंग सोडा (Baking soda) को ब्रश में डालकर, उसमें निम्बू की कुछ बूँदें मिला दें, और हलके-हलके से दाँतों को ब्रश करें|  जोर न लगाएं| इसको दाँतों पर 3-4 मिनट रहने दें, उसके बाद ही कुल्ला करें| 

इससे दाँत सफ़ेद होते हैं| परन्तु यह महीने में 1-2 बार ही करें, क्यूंकि बेकिंग सोडा दाँतों के लिए बहुत अच्छा नहीं होता| 

### स्ट्रॉबेरी (Strawberry)

स्ट्रॉबेरी काट कर दांतों पर घिसें, या इसका पेस्ट बनाकर उसको दांतों पर रगड़ें| इससे भी दांत सफ़ेद होते हैं| और यह बहुत सुरक्षित तरीका भी है| इसलिए यह आप नियमित रूप से भी कर सकते हैं| 

### एक्टिवेटिड चारकोल पाउडर

एक्टिवेटिड चारकोल पाउडर (Activated Charcoal Powder) को दंतमंजन की तरह प्रयोग में लाएं| इससे भी दांतों में चमक आती है| इसको दाँतों पर 3-4 मिनट रहने दें, उसके बाद ही कुल्ला करें| यह आप महीने में 5-6 बार भी कर सकते हैं| 

### हाइड्रोजन पेरोक्साइड

दांतों को सफ़ेद करने के लिए हाइड्रोजन पेरोक्साइड (Hydrogen Peroxide - <var>H<sub>2</sub></var> <var>O<sub>2</sub></var>) भी प्रयोग में लाया जाता है, क्यूंकि यह भी एक ब्लीचिंग एजेंट है| इसको रुई में लगाकर दांतों में लगाएं, या इससे कुल्ला करें| 

परन्तु इसे महीने में 1-2 बार ही प्रयोग करें, ज्यादा नहीं|  3% वाला हाइड्रोजन पेरोक्साइड घोल ही खरीदें| इसको किसी भी हालात में निगलें नहीं| 

जितने भी ब्लीचिंग एजेंट हैं, वो दांतों को सफ़ेद तो करेंगे, पर अत्यधिक इस्तेमाल किये जाने पर उनको नुक्सान भी पंहुचा सकते हैं| जितना हो सके, इस कार्य हेतु प्राकर्तिक तरीकों का ही इस्तेमाल करें; रसायनों के प्रयोग को जितना हो सके कम रखें| 

