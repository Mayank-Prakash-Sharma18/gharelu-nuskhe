---
title: "आँखों की देखभाल के घरेलू उपाय (Aankhon ki dekhbhal kaise karen?)"
date: 2021-08-23T15:40:24+06:00
# post thumb
images:
  - "images/post/eye-care.jpg"
#author
author: "Mragank Shandilya"
# description
description: ""
# Taxonomies
categories: ["home-remedies", "wellness"]
tags: ["आँख"]
type: "regular" # available type (epic, trending, popular, or regular)
draft: false
---

हमारी आँखें संभवतः हमारी सबसे महत्वपूर्ण इंद्री हैं, जिसके प्रयोग के बिना हमारा इस दुनिया को समझना और इसमें रहना भी दूभर हो जायेगा| पर आजकल की दुनिया में, जहाँ हर काम कंप्यूटर पर होता है, और लोग टीवी और मोबाइल में हर वक़्त आँख गढ़ाए रहते हैं, नेत्र रोग बढ़ते जा रहे हैं| नेत्र रोग भी भाँति-भाँति के होते हैं, जैसे की नज़रों का कमज़ोर होना, कैटरेक्ट, ग्लूकोमा, अलेर्जी, इत्यादि| 

आँखें बहुत कोमल होती हैं, और इसलिए हमें इनकी नियमित रूप से देखभाल करनी चाहिए, जैसे हम अपनी त्वचा की करते हैं| हम नियमित रूप से नहाते हैं, पर क्या आपको याद है आपने अपनी आँखें आखिरी बार कब धोयीं थीं ? 

इस लेख में हम आपको आँखों की देखभाल के सम्बन्ध में जानकारी और घरेलु नुस्खे देंगे| होशियार मनुष्य वही है, जो कोई रोग होने का इंतज़ार न करे, अपितु उन्हें होने से रोके| 

(इस लेख में हम जानेंगे - <strong>How to take care of our Eyes, in Hindi</strong>)

<div class="toc-mak">
<img src="../../../images/pencil.png">
<b>Table of Contents (in Hindi)</b>
<ul>
<li>नेत्र रोगों के कुछ संभावित कारण</li>
<li>नेत्रों की देखभाल के लिए घरेलु उपाय</li>
</ul>
</div>

## नेत्र रोगों के कुछ संभावित कारण (Netra rogon ke karan)

* अनुचित खान-पान, पौष्टिक तत्वों की कमी, जैसे की विटामिन A
* इलेक्ट्रॉनिक उपकरणों का अत्यधिक उपयोग, जैसे की टीवी, मोबाइल, कंप्यूटर इत्यादि| 
* बहुत ज्यादा, या लम्बे समय तक तनाव ग्रसित रहना| 
* उच्च-रक्तचाप या मधुमेह के कारण आँखों या मस्तिष्क की धमनियों को नुकसान या उनका सूख जाना| 
* प्रदूषण 


## नेत्रों की देखभाल के लिए घरेलु उपाय (Netron ki dekhbhal ke gharelu upay)

* सुबह मुँह में पानी भरकर आँखों में पानी के छींटें मारें| पानी निर्मल और शीतल होना चाहिए| 

* अनुलोम-विलोम प्राणायाम नेत्रों के लिए बहुत उपयोगी माना जाता है| और यह इतना आसान है कि इसे कोई भी कर सकता है| अनुलोम-विलोम करने से नस-नाड़ियाँ तो शुद्ध होती ही हैं, इससे रक्तचाप भी कम होता है, और मस्तिष्क भी सक्रिय रहता है| 

* शीर्षासन करने से भी आँखों को बहुत लाभ पहुँचता है| परन्तु अगर थोड़ी सी भी परेशानी महसूस हो, तो यह आसन न करें| बुजुर्ग लोगों को यह आसन नहीं करना चाहिए| 

* आँवला भी आँखों के लिए बहुत लाभदायक होता है, चाहे किसी भी रूप में ग्रहण किया जाये - सीधा आँवला, आँवले का जूस, आँवले का चूर्ण, आँवले का रसायन, चयवनप्राश इत्यादि| 

* अगर आप एक्यूप्रेशर करना पसंद करते हैं, तो आप अपने दोनों हाथों या पैरों की पहली और दूसरी ऊँगली के मिलन बिंदुओं को हलके-हलके दबा सकते हैं| 1-2 मिनट दबाएं, बहुत ज्यादा नहीं| <br>
<img src="../../images/post/eyes-acupressure-points.png" alt="acupressure points to boost height" style="width:45%;height:45%;"> <br>

* आयुर्वेद के अनुसार, अदरक, सफ़ेद प्याज, निम्बू और शहद मिलाकर भी आँखों के लिए दवा तैयार की जाती है| पर इसमें पानी नहीं मिलना चाहिए| इसकी 2 बूँदें दोनों आँखों में डालें| पर यह आँखों में चुभता बहुत है| इसकी जगह आप कोई और आयुर्वेदिक ऑय-ड्राप भी इस्तेमाल कर सकते हैं| अगर यह नुस्खा भी अपनाते हैं, तो भी पतंजलि या ऐसी किसी कंपनी के इसी नुस्खे पर आधारित ऑय-ड्राप लेना बेहतर होगा, क्यूंकि यह नुस्खा खुद तैयार करने में कुछ कम-ज्यादा हो सकता है| 

* अगर आपको आँखों में कुछ सीधे डालना पसंद नहीं, तो आप आयर्वेदिक चूर्ण और रसायन भी ग्रहण कर सकते हैं, जैसे की आमलकी रसायन, सप्तामृत लौह, मुक्ताशुक्ति भस्म, मोतीपिष्टि| आप इनको साथ मिलाकर भी ग्रहण कर सकते हैं| 

अगर आप यह सब करते हैं, तो आपकी आँखें लम्बे समय तक स्वस्थ्य रहेंगी| अगर आपको कोई नेत्र रोग हो भी गया है, या आपकी आँखें कमज़ोर हो चली हैं, तो उनको लाभ मिलना प्रारंभ हो जायेगा| 
