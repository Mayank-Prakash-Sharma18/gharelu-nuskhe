---
title: "केला खाने के फायदे और नुकसान (kela khane ke fayde aur nuksan)"
date: 2021-07-05T15:40:24+06:00
# post thumb
images:
  - "images/post/banana.jpg"
#author
author: "Mragank Shandilya"
# description
description: ""
# Taxonomies
categories: ["fruits"]
tags: ["फल"]
type: "regular" # available type (epic, trending, popular, or regular)
draft: false
---

केला एक ऐसा फल है जो लगभग सब लोगों ने खाया होगा, और आपमें से ज्यादातर को यह पसंद भी होगा| यह बात अलग है की कुछ लोगों को थोड़ा कच्चा केला पसंद आता है, तो कुछ को थोड़ा घुला हुआ| एक और अच्छी बात यह है, कि यह फल पूरे साल मिलता है| आप इसे किसी मौसम में भी खरीद सकते हैं| 

केला एक सस्ता फल भी है, इसलिए हर कोई इसे आराम से खरीद सकता है| और हाँ, ये बात याद रखें, जो फल और सब्ज़ियां सस्ते होते हैं, वो अक्सर ज्यादा फायदेमंद होते हैं, और मौसम के हिसाब से सही होते हैं| अच्छी चीज़ें ज्यादा खर्च करके ही मिलें, यह जरूरी नहीं; प्रकर्ति में तो ऐसा नहीं होता| 

इस लेख में हम केले के फायदे और नुकसान के अलावा, इसको खाने की सही विधि और कुछ सावधानियों के विषय में भी चर्चा करेंगे| 

(इस लेख में हम जानेंगे - <strong>Pros and Cons of eating Banana, in Hindi</strong>)

<div class="toc-mak">
<img src="../../../images/pencil.png">
<b>Table of Contents (in Hindi)</b>
<ul>
<li>केले के गुण</li>
<li>केला खाने के फायदे</li>
<li>केला खाने के नुकसान</li>
<li>केले के साथ क्या खाना चाहिए?</li>
<li>केला खाने के बाद क्या नहीं खाना चाहिए?</li>
<li>केला खाने का सही समय क्या है?</li>
<li>दिन में कितने केले खाने चाहियें?</li>
</ul>
</div>

## केले के गुण (kele ke gun)

आयुर्वेद के अनुसार पका हुआ केला (जो स्वाद में मीठा होता है):

* ऐसा केला तासीर में ठंडा होता है| 
* पचने में भारी होता है - इसीलिए इसको बीमारी में खाने से मना करते हैं| जिनकी पाचन-शक्ति कम हो, उन्हें भी केले का सेवन इसी कारणवश नहीं करना चाहिए| 
* कफ-वर्धक और पित्त-नाशक होता है| कुछ हद तक वात-नाशक भी होता है| अतः, कफ-प्रकर्ति वाले मनुष्यों को केले के सेवन से बचना चाहिए| 


## केला खाने के फायदे (kela khane ke fayade)

### विटामिन्स और मिनिरल्स 

केले में पोटैशियम काफी होता है| साथ ही साथ इसमें मैग्नीशियम और कैल्शियम भी होता है| इसमें विटामिन B6 और विटामिन C भी होता है| 

केले के छिलके की अंदरूनी परत में संभवतः केले से भी ज्यादा कैल्शियम होता है| आप इसे चम्मच से कुरेदकर खा सकते हैं| 

### आयरन की कमी पूरी करता है 

खून में लोह तत्त्व (आयरन) की कमी का मतलब है एनीमिया (anemia) होना, और हीमोग्लोबिन (hemoglobin) की कमी होना| केले में काफी आयरन होता है, जो इस कमी की बखूबी पूर्ती कर सकता है| 

### डिप्रेशन से राहत 

केला खाने से अवसाद (डिप्रेशन) कम होता है| केले में एक ऐसा प्रोटीन पाया जाता है जो अवसाद कम कर देता है| इसलिए कई बार डॉक्टर दवाई देने के बजाये रोगी को केला खाने के लिए कह देते हैं, ख़ासतौर से अगर उन्हें ऐसी कोई बीमारी है जो अवसाद या तनाव के कारण होती है, जैसे की ग्लूकोमा में| 

### पतलापन कम करता है 

अगर आप दुबले-पतले हैं, या फिर काफी व्यायाम कर रहे हैं, तो आपको केले का सेवन करना चाहिए| केला आपके शरीर में माँस भर देगा, और आप तंदुरुस्त दिखने लगेंगे|  यह शरीर में ताकत को बढ़ाता है और चेहरे पर कांति लाता है| 

अगर आपका उद्देश्य वजन बढ़ाना है, तो आपको कच्चा नहीं, पका हुआ केला खाना चाहिए| कच्चे केले में स्टार्च काफी होता है, जो केला पकने के साथ शुगर/मीठे  में बदल जाता है, और वजन बढ़ाने में मदद करता है| 

### मोटापे से बचाता है 

जहाँ एक ओर केला पतले इंसान को सेहतमंद बनाता है, वहीँ दूसरी और केला खाने से मोटापे से बचा भी जा सकता है| 

पित्त-प्रकर्ति वाले व्यक्ति को भूक बहुत लगती है| केला खाने से ऐसे लोगों की भूक बहुत जल्द शांत हो जाती है| अतः ऐसे लोग केला खाने से मोटापे से बच सकते हैं| केले को सुबह खाने से वजन घटता है| 

### फाइबर की मौज़ूदगी 

केले में फाइबर काफी होता है, और इसलिए ये पेट साफ़ करने का काम भी करता है| 



## केला खाने के नुकसान (kela khane ke nuksan)

* केले में शुगर/मिठास और प्राकर्तिक एसिड होते हैं, जिसकी वजह से आपको सिरदर्द की समस्या (जैसे माइग्रेन) या नींद आने में थोड़ी दिक्कत आ सकती है| यह अक्सर तब होता है जब आप ज्यादा ही केले खा लेते हैं, जिसकी वजह से ज्यादा शुगर आपके शरीर में प्रवेश कर जाती है| 

* क्यूंकि केले में स्टार्च/शुगर काफी होता है, इसलिए ज्यादा केला खाने से और उसके बाद दाँत साफ़ नहीं करने से, दाँतों के ख़राब होने का खतरा रहता है, जैसे की दाँतों की सड़न, दाँतों में कीड़े लगना इत्यादि| अतः, अत्यधिक केला खाने से कुछ उसी प्रकार के लक्षण दिख सकते हैं, जैसे ज्यादा टॉफ़ी या चॉकलेट खाने से दिखते हैं| 

* केला पाचन तंत्र पर असर डाल सकता है, क्यूंकि यह काफी भारी होता है| केले में जो स्टार्च होता है, वो पचने में काफी समय लेता है| अगर आपका पाचन तंत्र कमज़ोर है, या आप बीमार हैं, तो केले का सेवन न करें| 

* अगर आप कच्चा केला खा लेते हैं, तो कभी-कभी पेट-दर्द के साथ-साथ उलटी वगैहरा की समस्या हो सकती है| 

* अस्थमा रोगियों को भी केला खाने से मना किया जाता है| 


## केले के साथ क्या खाना चाहिए ? (kele ke saath kya khana accha rehta hai?)

* कुछ चीज़ें केले के साथ खायी जा सकती हैं| यह इसके गुणों को और भी बढ़ा देती हैं और केला पचाने में मदद करती हैं, जैसे की इलाइची, दही, गाय का घी (भैंस का नहीं), कभी-कभी मक्खन भी| 

* अगर किसी को दस्त की समस्या हो रही है, तो केले के साथ दही बहुत फायदेमंद साबित होगी| यह दोनों साथ लेने से पेट में थोड़ा कब्ज हो जायेगा और दस्त रुक जाएंगे| बहुत अधिक न लें, वर्ना दस्त की समस्या तो चली जाएगी, पर कब्ज की समस्या आ जाएगी| 

* आप केले में काली मिर्च, सौंठ या दालचीनी डालकर भी खा सकते हैं| 

* अगर आपको सीने में जलन रहती है, तो आप केले का शहद के साथ सेवन कर सकते हैं| 


## केला खाने के बाद क्या नहीं खाना चाहिए ? (kela khane ke baad kya nahi khana cahiye?)

* केले को कभी भी दूध के साथ न लें| यह पचने में बहुत दिक्कत करेगा और आपमें आलस्य बढ़ा देगा| 

* केला खाने के तुरंत बाद पानी न पिएं| इससे आपका गला बैठ सकता है, या हो सकता है आपको सर्दी-जुकाम हो जाये| वैसे तो कुछ भी खाने के तुरंत बाद पानी नहीं पीना चाहिए, क्यूंकि ये पेट की आँच को कम करके, पाचन क्रिया को धीमा कर देता है| 

* केले के साथ अंडा नहीं खाना चाहिए, क्यूंकि केले की तासीर ठंडी होती है, और अंडे की गर्म| आयुर्वेद में ठन्डे-गर्म तासीर वाले भोजन का एक साथ सेवन निषेद है| 


## केला खाने का सही समय क्या है ? (kela khane ka sahi samay kya hai?)

जैसा की हम जानते हैं, केला खाने से कफ बढ़ता है| अतः, इसे कभी भी सूर्यास्त के आसपास या उसके बाद न लें| अर्थार्थ देर-शाम और रात को केले का सेवन न करें| अगर आप ऐसा अक्सर करेंगे, तो आपका कफ बढ़ेगा ही बढ़ेगा, अर्थार्थ आपको सर्दी-जुकाम हो जायेगा| वैसे भी जिन चीज़ों की तासीर ठंडी हो, उन्हें दिन-ढले या रात को नहीं लेना चाहिए| 

केले को बिलकुल खाली पेट भी नहीं खाना चाहिए| अर्थार्थ, सुबह-सुबह उठते ही केला न खाएं| अच्छा होगा अगर आप इसे दही, गाय के घी या मक्खन के साथ ग्रहण करें| अगर अकेले केला खाना भी पड़े तो काम-से-कम दो केले खाएं, सिर्फ एक नहीं, जैसे की एक लोकोक्ति बताती है - "केला कभी न खाये अकेला|" ऐसा करने से कब्ज की समस्या हो सकती है| 


## दिन में कितने केले खाने चाहियें ? (din mein kitne kele khane cahiyein?)

एक व्यस्क दिन में आराम से 2-3 केले खा सकता है| वैसे ये आपके डील-डोल पर भी निर्भर करेगा, और इस पर भी की आप कितना व्यायाम करते हैं| रोजाना व्यायाम करने वाले लोग दिन में 4-5 केले भी खा सकते हैं| 


